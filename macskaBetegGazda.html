<!DOCTYPE html>
<html lang="hu">
	<head>
		<meta charset="utf-8">
		<meta name="viewport" content="width=device-width, initial-scale=1">
		<title>Érzi a macska, hogy beteg vagyok</title>
		<link rel="stylesheet" href="css/style.css"><!--rólunk-->
        <link rel="icon" type="image/x-icon" href="img/icon.png">
	</head>
	<body>
		<div class="link-div">
            <nav>
                <a class="link" href="rolunk.html"><img id="icon" src="img/icon.png" alt="">Rólunk</a>
                <a class="link" href="allatok.html">Állatok</a>
                <a class="link" href="ajanlo.html">Ha nehéz a döntés...</a>
                <a class="cegfelirat">Különleges háziállatok</a>
            </nav>
        </div>

		<main>
			<div class="keret">
				<h2>Érzi a macska, hogy beteg vagyok</h2>

				<strong>Mi, akik állatokat tartunk, számtalanszor tapasztalhattuk már, hogy kedvenceink (legalábbis
					közülük
					az emberhez legjobban kötődök, mint a kutya meg a macska, de olykor még a madarak is) megérzik és
					átveszik
					az ember hangulatát, érzékenyen reagálnak egészségi állapotunkra, olvasnak a gondolatainkban, vagy
					előre
					jeleznek bizonyos eseményeket. Vajon mi állhat ezeknek a misztikusnak tűnő jelenségeknek a
					hátterében?
				</strong><br>

				<div class="bekezdes">
					Gyerekkoromban Pétfürdőre jártunk nyaralni, Édesanyám nővéréhez. Amikor leszálltunk
					a vonatról, öreg kutyájuk, Bandi mindig ott várt minket a vasútállomáson. Volt, hogy a gazdái is
					vele
					voltak, de sokszor volt, hogy csak úgy, egyedül. A ház nem volt körbekerítve, és az állomás nem volt
					messze,
					de azért nem mondhatni, hogy Bandi állandóan ott őgyelgett volna. Azt viszont mindig tudta
					valahonnan, hogy mikor
					jöjjön ki elénk. Rengeteget találgattuk, de ma sem tudunk rá biztos magyarázatot. Talán az
					előkészületekre figyelt
					fel, vagy az emberek szavaiból lesett el számára érthető információkat? Sosem fog kiderülni: Bandi
					magával vitte titkát a sírba.
				</div>

				<img src="img/segitokutya.jpg" class="kep" alt="">

				<h3>Kifinomult érzékek</h3>

				<div class="bekezdes">
					Bizonyára sokan felfigyeltek már hasonló jelenségre: sok kutya, macska megérzi, és
					előre jelzi is a családtagok érkezését. Tény, hogy érzékszerveik kifinomultabbak, mint a mieink,
					árnyalatnyi hangokat is képesek megkülönböztetni, például a léptek zaját, vagy az egyes motorok
					hangját,
					és mindezt sokkal messzebbről meghallják, mint mi. A szaglásunkban még nagyobb a különbség: az ember
					még
					elképzelni is képtelen azt, hogy a kutya hányféle szagot tud megkülönböztetni egymástól, és ezeket
					milyen
					nagy távolságból megérzi.
				</div>

				<blockquote>Háziállatainknak az időérzéke is kiváló: mintha csak karórájuk lenne, pontosan tudják, hány
					óra van éppen, és ha egy esemény (mondjuk, a gazda hazaérkezése) rendszeresen ugyanabban az
					időpontban
					érkezik, az állat egy idő után tisztában van vele, mikorra várhatja haza.
				</blockquote>

				<div class="bekezdes">
					Sokszor azonban ezeknek a tényezőknek mindegyike kizárhatónak tűnik, és az állati ösztönök mégsem
					tévednek.
				</div>


				<h3>Mondd, hol fáj?</h3>

				<div class="bekezdes">
					Azt is sokan tapasztalhatták, hogy az állatok átveszik a gazdájuk hangulatát, együtt
					örülnek vele, ha boldog, és lehangoltak, ha szomorú. Megérzik az ember félelmét, feszültségét vagy
					haragját,
					és ez egyértelműen meglátszik a viselkedésükön. Különbséget tesznek a játékos birkózás és a valódi,
					indokolt
					fenyítés között: néhai boxeremet játék közben néha úgy oldalba találtam a lábammal (miközben ő a
					bokámat igyekezett
					elkapni), hogy csak úgy döngött, és sosem vette rossz néven, de ha két ujjal feddően a tarkójára
					legyintettem,
					szégyenkezve csapta hátra a fülét. Közismert tény továbbá, hogy a háziállatok, kiváltképp a macskák,
					megérzik, ha
					a gazdájuk beteg, ha fáj valamije, és a testére telepszenek, lehetőleg oda, ahol fáj, mintha
					enyhíteni szeretnék
					a fájdalmat, ami gyakran sikerül is. Mondhatja persze bárki, hogy mindezt az ember csak beleképzeli
					a kedvence
					viselkedésébe, ám ennél többről van szó.

				</div>


				<h3>A lélekkísérő macska</h3>

				<div class="bekezdes">
					Az állatbarátok saját megfigyelésein túl az állatok rendkívüli képességeit ugyanis
					hivatalosan elismert módon, vagy csak úgy félhivatalosan, a gyakorlati orvoslás és betegellátás is
					alkalmazza.
					És itt nem csupán a terápiás állatokról van szó, amelyeknek a puszta jelenléte és érintése, minden
					rendkívüli
					képesség bevetése nélkül is pozitív hatással van a beteg vagy lelkileg, szellemileg sérült páciens
					hangulatára,
					vérnyomására stb.

				</div>

				<blockquote>Ma már célzottan képeznek ki ugyanis olyan kutyákat, amelyek az epilepsziás rohamot jelzik
					előre,
					és figyelmeztetik gazdájukat, hogy elkerüljék az eszméletvesztéssel járó baleseteket, és alkalmaznak
					kutyákat
					bizonyos daganatos betegségek diagnosztizálására is.
				</blockquote>

				<div class="bekezdes">
					Az Egyesült Államok egyik rehabilitációs intézetében pedig él egy Oscar nevű macska,
					aki halálpontosan jelzi előre a halált: tíz év alatt több mint százszor vált be a jóslata, és
					egyszer sem tévedett.

				</div>

				<img src="img/gyogymacska.jpg" class="kep" alt="Oszkár">


				<h3>Mindennek van szaga</h3>

				<div class="bekezdes">
					Hogy csinálják? Mi a titkuk? Minden valószínűség szerint nem a túlvilági erőkkel
					állnak kapcsolatban. Egyszerűen csak érzékelnek olyan dolgokat is, amit mi nem. Az állatok kiváló
					megfigyelők, és azok, amelyek olyan szorosan élnek együtt az emberrel, mint a kutya vagy a macska,
					kiváltképp érzékenyek minden jelzésünkre. Figyelik a testtartásunkat, a szemünk pillantását, a
					hanglejtésünket, olyan apró, finom jeleket, amelyeket öntudatlanul adunk le.

				</div>

				<blockquote>
					A macskák igen érzékenyek a hőmérsékletre: megérzik, hogy a testnek melyik része melegebb a
					többinél, ami könnyen utalhat gyulladásra.
				</blockquote>

				<div class="bekezdes">
					Talán mindezeknél is fontosabbak a szagok: a hangulatunk és az egészségi állapotunk
					megváltozása, de még a halál közeledte is egyaránt különböző vegyületek (hormonok, bomlástermékek
					stb.)
					képződését eredményezi a szervezetben, amit az állatok érzékeny szaglószerve érzékelni képes.
				</div>


				<h3>Mindenre van magyarázat</h3>

				<div class="bekezdes">
					Az állatokhoz kapcsolódó titokzatos jelenségeknek nem mindegyikére tudjuk ma még
					a választ. Az állatoknak olyan érzékszervei is lehetnek, amelyekkel mi nem rendelkezünk:
					érzékelhetnek
					hőmérséklet-különbségeket, mint egyes kígyók; elektromos impulzusokat, mint a cápák vagy a
					kacsacsőrű
					emlős; a fény polaritását, mint a rovarok; rezgéseket, mint az elefánt; ultrahangokat, mint a
					denevér;
					a víz áramlását, mint a halak; vagy éppen a föld mágnesességét, mint a vándormadarak. És olyan
					információkat
					is a környezetből, amelyekről ma még azt sem tudjuk, hogy léteznek. Lehet, hogy még sok évtized kell
					ahhoz, hogy az állatok titokzatos „hatodik érzékének” megtaláljuk a magyarázatát. De hogy van rá
					magyarázat, az biztos.
				</div>

				<div class="erdekes">
					Oscar, a lélekkísérő macska felugrik a haldokló ágyára, dorombol neki, és nem mozdul mellőle.
					A rehabilitációs otthon személyzete ilyenkor már értesíti a hozzátartozókat, akiknek így van idejük
					elköszönni, felkészülni. Még sohasem tévedett.
				</div>
				<div class="erdekes">A rohamjelző kutyákat epilepsziások számára képzik ki. Ugatással vagy egyéb módon
					jelzik a roham közeledtét, de az is előfordul, hogy a testükkel akadályozzák meg, hogy a beteg olyan
					helyre kerüljön, ahol baleset érheti (például lépcső).
				</div>

				<div class="erdekes">Közhelynek számít, hogy a kutya megérzi, ha félnek tőle. Ennek alapja egyrészt az,
					hogy a félelem bizonytalanná teszi az ember mozdulatait, másrészt az, hogy hatására megnövekszik a
					szervezetben az adrenalinszint, aminek a kutya érzi a szagát.
				</div>

				<div class="erdekes">Egykor nagy sikert aratott az „Okos Hans” néven elhíresült cirkuszi ló, aki
					számolni
					tudott: patájával koppintva adta meg a választ a matematikai feladatokra, akkor is, ha a gazdáját
					nem
					láthatta, így az nem adhatott jelt neki. Végül kiderült, hogy a közönség önkéntelen jelzéseiből
					tudta,
					mikor kell abbahagynia a kopogtatást.
				</div>

				<img src="img/oscar.jpg" alt="">

				<div class="bekezdes balra">Ez a <a
						href="https://kepmas.hu/hu/erzi-a-macska-hogy-beteg-vagyok-mi-magyarazza-az-ilyen-jelensegeket">cikk</a>
					a Képmás magazin 2020. januári számában jelent meg.
				</div>
			</div>
		</main>
		<footer>
			<p>Készítette: Kovács Norbert és Tóth Bálint</p>
        </footer>
	</body>
</html>